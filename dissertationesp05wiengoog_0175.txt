164

videmus,¹) reliquas quae e cretico et spondeo vel e cretico et tribracho
conformatae sunt Diomedes probat') qui, cum Terentiano recentior esset,
clausulas, quas praeter illas cretici ope compositas adfert, non adtulisset,
si iam Terentiani temporibus clausulas unico cretico efficiendas csse con·
stitisset. ceterum Iulius Victor p. 433, 2811. haec profert: ‘nec creticus
pes saepius frequentetur', quibus verbis demonstratur scriptores quosdam
creticum in deliciis habuisse, sed nequaquam omnium consensu eum unum
clausulis aptum habiturn esse. ac ne antiqui quidem versus illos Teren·
tiani sic acceperunt ut Meyer3 nam Rufinus, qui eos adfert (Gr. Lat. VI
575, 3) et circumscribit (ibid. 566, 10), iis non impeditur, quominus alios
quoque pedes commendet. in eo autem plane Meyero adsentior, quod
creticum longe frequentissime in clausulis adhibitum esse dicit. de qua re
infra pluribus exponam. sed cum complurium scriptorum Latinorum libros
sedulo perscrutatus essem, inveni, clausulas tribus generibus comprehendi
posse. ac primum esse illud, quod constat pede cretico curn aliis iuncto
vel duplicato, creticum a me vocaturn, alterurn ditrochaicum, tertium di-
spondiacum.³) praeterea etiam eas clausulas collegi, quae omnium rhetorum
consensu damnantur, eas dico, quae aut ex versu integro aut ex parte
versus constant4) ot inveni pherecratois et glyconeis saepe circuitum ter·
minari, sed etiam versus heroici partibus maioribus, interdum etiam versi·
bus heroicis integris. hoc igitur genus quartum adiciendum et dactylicum
nominandum esse puto. tum computatione instituta inquisivi, quot clau·
sulae in centenis invenirentur creticae, ditrochaicae, dispondiacae, dactylicae.
ita cunr omnia Apulei scripta perscrutatus essem, inveni rationes clausu·
larum in omnibus easdem fere esse, si eos libros neglegimus qui Apuleio
falso adtribuuntur. iam aliorum scriptorum operibus in censum vocatis
cognovi cum alios alias clausulas adamasse tum rationem clausularum apud
nonnullos non in omnibus operibus eandem esse, quod in primis in Ciceronis
et Sallustii scriptis observavi3 sed hanc rem ita explicandam esse puto, ut
Sallustium in clausulis componendis certa ratione usum non esse, Ciceronem
autern in orationibus eas satis diligenter observavisse‚ in ceteris scriptis
minorem eius rei curam hahuisse dicam. qua ex re collegi saeculo demum
p. Oh. n. primo vel altero in scholis rhetorum Latinorum, quas quin Apuleius
frequentaverit non dubito, tirones ut certam in clausulis effingendis rationem

¹) VIIII 4, 104 cludet et dactylus ..... habebit ante benc creticum, cf. ibid. 97
spondeus quoque ..... modum semper per se habet3 optime praecedet eum creticus ut
in hoc: ‘de qua ego nihil dicam, nisi depellendi criminis causa'.

²) p. 469, 11 trochaeus in clausula bene ponitur, maxime si se ipse praecedat . .. et
creticus ‘proditis rebus’3 cf. 469, 34 facit etiam tribrachys ad clausulam praecedente cretico.

³) clausula dispondiaca a Quintiliano et Diomede reicitur.

⁴) cf. Quint. VIIII 4, 72 versum irr oratione fieri multo foedissimum est toturn, sed
etiam in parte deforme.

 

