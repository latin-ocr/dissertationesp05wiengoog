5

probari potuerunt, poetica vero facultate haud multo Theriacis Alexiphar·
macisque praestitisse videntur eadem ratione ut videtur confectis, quippe
quibus poeta praeformatam ab Apollodoro quodam (16 bestiis venenatis et
de venenis ore haustis disciplinam versibus incluserit (cf. Ο. Schneider
prolegg. p. 181 sqq).

Iam si quaeris quos potissimum scriptores Nicander in poematis
didacticis sibi ad imitandum proposuerit, ante omnes Numenius Hera-
cleota,1) Dieuchis medici discipulus (cf. Athle), aetate Nicandro ali-
quanto prior, commemorandus est, cuius versus, quibus eandem fere ac
Colophonius poeta materiam tractaverat,²) proxime ad Nicandreos accedunt,
ita ut veri simillimum sit Nicandrum, quod ad dicendi genus in Theriacis
Alexipharmacisque adtinet, Numenio tamquam exemplo usum 66663)
atque ut nonnulla quae Numenii Nicandrique communia sunt adferam, ex
particulis quidem, de quibus primum agam. voculas καί τε σύ γε cum opta-
tivo coniunctas et Numenius (fni 1 Bussemaker4) et Nicander, apud
quem sexies leguntur, adhibuit, ἠὲ καί, quod apud Numenium 14 extat,
XXIIies apud Nicandrum invenitur, ἠδ’ ὁπόταν et Numenius (XX 2) et
Nicander (Ther. 383) usurpavit, quod etiam de vocalis γὲ μέν valet, quae
in Numenii rehquiis bis (XXI l,5) XXII 1), in Nicandri Theriacis atque
Alexipharmacis XIIIIies leguntur. harum autem particularum iuncturam
Aratus quoque, a quo item nonnulla mutuatus esse videtur Nicander, ada-
mavit. adde quod disiunctivas et copulativas particulas, quas inter se
invicem relatas apud Numenium (fr. V, VH, XIIII) invenies, apud Nicandrum
quoque nonnumquam eodem modo iuxta positas videbis. adverbia ἄλλοτε,
ὁτὲ, τοτὲ, quae apud Numenium compluribus locis conspiciuntur cum inter
se invicem (fr. VIIII, XXII 2) tum ad particulam disiunctivam q relata
(fr. ΠΠ 1, XI 1 et 2, XIIII 1, XV 3), pari ratione in Nicandri carminibus
usurpata extant. accedit res certe memoratu digna, quod adverbium ἔνθεν
una cum infinitIvo imperativi vice posito ut apud Numenium (fal 6) ita
apud Nicandrum (Ther. 7133 adde Ther. 525) reperitur. tum voces aliquot

¹) de quo vide quae Meineke Exercit. phil. in Athen. I. p. 2 sq. (Exercit. crit. in
Athen. p. 6 sq), Ο. Schneider prolegg. p. 200 sq., Birt ‘de Halieuticis Ovidio falso ad-
scriptis’ Berolini 1878 p. 126 sq, Susamihl ‘Geschichte der alexandr. Litteratur‘ I p. 813
exposuerunt.

²) praeter alia enim versibus heroicis Θηριακόν (vel Θηριακά, nam de nomine
dubitatur, cf. Keil ad schol. Nic. Ther. 637), (16 quo potissimum carmine quae supra dixi
valent, et Ἁλιευτικόν composuit. Theriaci autem Halieuticique fragmenta congesserunt
Bussemaker in ed. posthoc. et did. Parisiis a. 1862 in lucem emissa, quarn supra respexi,
et Birt l. s. c.

8) cfr. scholium ad Ther. 237 μεταπεποίηται di ἐκ τῶν Νουμηνίου.

4) ubi καὶ cli σύ γε, quod libris traditur, in καί τε σύ γε mutandum videtur; cl. Ο.
Schneider ad Al. 92.

⁶) e Meinekii coniectura l. c. prolata.

 

