97

nominum originatione ea tantum quae maxime necessaria sunt explicat,
quac autem ‘proprie de tragoedia dicenda sunt titulo propositi operis instans
in alia tempora differt' de fabulis, quas Terentius imitatus est, dicturus.¹)
atque ubi in comoediae generibus explicandis ad novam comoediam per·
venit, quae <praecipue Menandri Terentiique est’, quamquam multa de ea
dicenda esse fatetur, tamen ei sufficit ‘veluti admonendi lectoris causa
quod de arte comica ²) in veterum chartis continetur exponere' (5, 20 sq).
hac igitur re perfecta (5, 22-7, 6) quae sibi proposuit scriptor perfecit
neque quicquam praeterea eum expositurum esse expectamus. accedit
alia res. cum in universum iudicanti ³) sententiae usque ad 7, eapte
inter se excipiant, in eis quae sequuntur iam certus rerum ordo conspicitur.
etenim 7, 7 sq. fabulae Latinae genera enumerantur, 7, 11 sqq. explicatur
quomodo tragoedia et comoedia inter se differant, 7, 18 sqq. Livius An·
dronicus primus fabulae Latinae auctor nominatur) 7, 19 sq. de triplici
comoediae specie, denique 7, 21 sq. de quattuor comoediae partibus agitur.
priorem igitur partem usque ad 7,7 pertinere et verbis 7, 6 opusculum
absolutum esse mihi persuasi. quam partem cur ab Euanthio abiudicemus
nullaprofecto causaest. nam similitudines illae, quae inter eam et Donati

¹) 4, 12 interpolationis suspicionem mihi movent verba ‘iam dicamus'. nam ut nunc
interpungitur enuntiatum: ‘postquam demonstrandae originis causa de utriusque generis
initio diximus quod necesse est, iam dicamus’, quomodo haec construenda sint non in-
tellego. adde quod paulo ante verba ‘iam loquamur' leguntur. quam obrem interpunc-
tione immutata hoc enuntiatum ita legendum esse puto: ‘at nos eaquae proprie de tra·
goedia dicenda sunt . .. in alia tempora differamus et dehis fabulis iam loquamur, quas
Terentius imitatus est, postquam demonstrandae originis causa de utriusque generis initio
diximus, quod neccsse est [iam dicamus}

2) Leo Mus. Rhen. XXXVIII 327 ‘de arte chorica' scribendum esse censet, cum verba
‘de arte comica' non habeant quo referantur, ‘chorico’ autem eo, quod in sequentibus pri-
mum de choro veteris et novae comoediae sermo sit, commendetur. sed cum haec expli-
catio brevissima sit, cetera autem quae sequuntur maxime in Terentii arte explicanda
versemur, malim hunc locum ita constituere: ‘haec νέα κωμῳδία ... praecipue Menandri
Terentiique est. de quo cum multa dicenda sint, sat erit quod de arte comica in
veterum chartis continetur exponere'.

⁸) bis mihi eadem res explicari videtur eis quae 6, 16 sqq. et6,19 leguntur, quod,
si enuntiatum: ‘haec eum artificiosissima Terentius fecerit, tum illud est admirandum, quod
et amorem (mortem Scheidemantel, p. 61) retinuit, ut comoediam scriberet, attemperavit
affectum, ne in tragoediam transiliret’ et paulo post alterum: ‘illud quoque inter Terentianae
virtutes mirabile, quod eius fabulae eo sunt temperamento, ut neque extumescant ad
tragicam celsitudinem neque abiciantur ad mimicam vilitatem‘ inter se contuleris, facile
concedes. quam ob rem vide num alterum ab alio homine adiectum sit. certe adiectivum
'Terentianua'‚ quod saepius in praefationibus invenitur (Andr. 6, 10, Eun. 10, 22, Ad. 6, 18;
7, 18) in hac commenti parte praeter hunc locum non legitur et verba ultima 'neque . . . vili-
tatem' conspirant cum eis quae 7,11 extant: ‘mimos ab diuturna imitatione vilium rerum’.

⁴) hoc enuntiatum Dniatzko Anu. phil. suppl. X p. 687, adn. 3 aliunde adiectum
esse putat, cui adsentitur Scheidemantel p. 13.

blesertationes philol. Vindob. VI. 7

 

